ld

Nam‘ siut ne, ciccum, nec ne, non intordaim — .
Illi igitur, inquam, seu Poetae, sive non,
Satis modorum diligentes, ceterum
Sermonem iniquo pensitant examine ι
Lasciviaque non ferenda, nescii

Qua prisci honoris parte servetur tenor,
Graii cothurni nobilem, catam, gravem,
Tubae virilis intonatam iacentibus,

Nervis adultam et viribus Tragoediam
Deartuarunt voce languifici soni

Orationis nuperae novitiae,

Stilo pedestri et femininis naeniis.
Homunciones hoc venustuli et cati

Sibi videntur, hoc beati ac divites,
Suadaeque alumni et Venerii nepotuli:
Adeoque positum vel sibi in medio putant
Tractanda in arte Musica palmarium.

At Gratiarum pectus abstrusum, optimus,
Docte expolitus, atque liberaliter ,
Instructus omni literarum copia,

Poeta noster inter hos medium ferit.
Veterum neque illi ignava negligentia
Placet, aut novorum obscura diligentia.
Florem leporis Scaenici, atque Musicae, ·
’ Utroque numeris temperavit et stilo,
Priscis Poetis comtior, melior novis.

Nunc ego, quid adsum, quamve rem veni, eloquar.
Favete linguis vos, at animum advortite.
Desmota Graeca est Aeschylu Tragoedia3
Poeta noster vertit illam barbare:
Illamque opimam et uberem facundiam

Ι Et'scriptione est assecutus et stilo:

Ut nc quid inibi possit invenirier
Errore omissum, sive perperitudine.
Hanc ergo vobis fabulam e vetere novam

Adporto. tantum est. vos valete et vivite.

 

