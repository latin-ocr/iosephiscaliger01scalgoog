*πε-

Nec nlla restis, aut colorii funes

Plagulas reducunt, annulive velares:

Sed sola somnos praebitura securos
aulaea situs araneosus obtendit.

Pro stramine illi, culcitaeque tomento

Vel scorteum segestro, vel senex cento,
Et pro tapete, proque stragula veste,
Exfimbriatis obsoleta fratillis

Anusque lodix, gausapeque detritum3

' Substerniturque mille murium praeda,

Ac soricinum linteus minutalc,

Qui possit esse ruderarium cribrum:
Idemque mensae servit unus et lecto,
Mantile nudae servit et toral mensae.

Ne dormientem laedat aura nocturna,
Quod nil sit illi, qni caput tegat noctu,
calvariam armat subligaribus braccis:
Hoc involucro tectus, hoc et amiectu
subsarcinatus nd meridiem stertit,
compendiosa sumtibus via parcens:
Quippe una opella prandet, et simul coenat,
Et ientat‚ et merendat, atque comissat.
Coena ipsa frugi, Socratisque praescript03
Vinum asse, panis asse, et asse pulmentum.
Ancilla, qualem non habere Moncaudus
Averet aliam, rel, si averet, haud posset3
Cadaverosa fronte, pendulis labris,
Cariosa, casca, Troici memor belli,
Pnnnuceas in ore praeferens rugas.
Everrias haec forte (si tamen verrit)
Protuberantis colligit pavimenti,

Scopis solutis, aut inutili ramo.

Haec terget ollas, implet hydriam: sordes
Et stercus effert: eluit lavatrinam.
Quotiesque tenti vatis aestuans inguen
Singultientis arrigit tumor venae,

Inemta Venus huic et parabilis praesto est,

 

