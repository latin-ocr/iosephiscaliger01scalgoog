91

Non bene de vitae queritur brevitate caducae, ’
Qui bene confecit, patriae quos debuit annos.

Noa meritum, non ordo, vocat. Iustissima mortis
Caussa est, efferri famae rumore seeundo.

Viximus, et nostro surgit de funere nomen.

Tu quoque, cara Paneas, tumidis iam parce querelis. '
¹ Debemus morbo, quod caecae incommoda vitae,
Quod dubios casus fugimus, qnod lubrica rerum.
Nec nunc primum a me nomen tibi contigit orbae.
Quot gravibus curis dedimus, studiisque Minervae ¹
Tot tibi deperiere dies. Dum viximus, orba »
Mater eras. Nec nunc rapimur, sed poscimur, olim.
Idem me repetit, qui me tibi tradidit ante.

Vive, vale. aeternus signat mihi lumina somnus.
Talia dum perstat memorans, et utrique parenti
Morigeri alternum nati partitur amorem,

Plura locuturo tenebris velantur obortis

Haerentes oculi: vox imperfecta reliquit

Affectus dulces et verba vocantia matrem.

Quae fuit illius funestae noctis imago,

Qua Sol Belgarum pallentibus occidit umbris, ·
Excivit lacrimas, permiscuit omnia luctu?
Uniearnec tuntum vultum domus induit unum,
Induit et totus lugubria squalidus orbis.

Et quia non incisa potest adamante ¹severo

Ferrea lanificam pervertere iura Sororum:

Edens indomiti signa haud obscura doloris,
Testatusque tuam, iuvenum doctissime, mortem
Explicuit claros elementa per omnia questus.

Te Reni patulae viridanti margine ripae,

Te Belgae flevere lacus. te dulce Lyceum

Lugduni viridi studiorum stemmate comptum.
Omnia luctifici dant argumenta doloris

coniurata tuis iunctas conferre querelas

exequiis, iunctisque lacessere planctibus auras.
Invida mors, rapti probrumque ao crimen ephebi:
Quantum erat, ut nascens sineres boc crescere germen?

 

