8

Eius exprimit ore.

Hanc nefas sine compare
Solitaria caelibum
More tempora ducere,
Nec tori bona, nec mea

> Nosse praemia natos.

Non eis tibi, non eis
Nata filia legibus,

Ut domi sterilis sedens
Carperetur inutiles
Virgo nubilis annos.

Quaere qui propria tuum
Fulciat serie genus,

Te nepotibus augeat
Seque sufficiat tibi,
Te perire vetando.

En paratus adest tibi,
Vota qui superet tua
Patrium decorans solum
Gaspm, et Frisios suos
Flore gentis avitae:

Qualis ad vitream Thetin
Venit Aeacides suam,
Nupta qua cupido data est
Nocte lucibus omnibus
Semper anteferenda,

Prodeat. nequeenim mora.
coniugalia suavibus
Pangat oscula saviis,
Brachiisque tenacibus
colla vinciat Annae.

Verba ne careant fide,
Ocius, pueri, huc age

Conuenite Cupidines.

Ite, spicula stringite,

Expedite pharetras.
Qua fidelia cuspide

 

